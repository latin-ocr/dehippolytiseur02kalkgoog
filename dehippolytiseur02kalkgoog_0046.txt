42

phoclis frg. inc. 856 v. 9 sq. unius Stobaei satis infirma aucto-
ritate huic adscriptum atque iure a Nauckio Euripidi reddi-
tum ¹. .—- Sed sta-simo illo, ‚quod in Graeco exemplari post'
amoris confessionem collocatum invenit, remoto quid poeta
Romanus substituit? Parum apte finxit Hippolytum statim
post turpe colloquium cum noverca effugientem (v. 729, 901)
minime Graecum exemplar secutus, si memineris illic filium pa-
tri se purgare studuisse. Adde, quod fuga sceleris conscientiam
prodere videtur. Neque sibi constat poeta, cum postea rem ita
vertat, ac si patris dirae fugam adduxerint (v, 929, 1000). Fugae
igitur adnectit longum carmen v. 736 sq.‚ quod pulchritudinem
iuvenis concitato gradu se proripientis coloribus certe non Eu-
ripideis depingit, de quibus aliua. Imago quidem stellae, quae
ventis agitata longos porrigit ignes (cf. Verg. Georg. Ι, 365 sq.)‚
qua initio v, 739 fugam illustrat, memoriam tibi afferat chori
Euripidei Hippolytum effugientem canentis v. 1121 sq.: ’

ἐπεὶ τὸν Ἑλλανίας Ι φανερώτατον ἀστέρ’ Ἀθάνας

εἴδομεν εἴδομεν ἐκ πατρὸς ὀργᾶς

ἄλλαν ἐπ’ αἶαν ἱέμενονῖ.
Sed nesci0‚ an Senecae Ovidius Phaethontem in praeceps per
aera latum 'eum stella de caelo cadente comparans (Met. ΙΙ,
320 sq.) ansam dederit. Priori autem chori Euripidei parti
v. 1102 sq. similia canit chorus Romanus item post exsecrationem
Hippolyti v. 959 sq.‚ quorum summa haec: ‘res humanas ordine
nullo Fortuna regit sparsitque manu Munera caeca' (v. 978 sq.).
Et quod longius praeterea immoratur in obiurgandis deis, quod
parum solliciti sint bonis prodesse malis nocuisse3 hic sensus in
choro isto quidem Euripideo translucet tantum, alias clare

 

² Philolog. IV p. 542. — Welcker l. 1. p. 737 Matthiaeum se-
cutus Hippolyto Velato vindicare conatus est Eur. frg. inc. 890, Veneris
vim illustrans audaci et praeclaro de amore caeli imbre gravati exempln,
quod quidem Aeschylo debetur (cf. frg. 43); iure fortasse. Nam Plu—
tarchus Amat. 13 (8) cum primo huius fragmenti versu conflavit versus
Hip. 449—450. Qui error inde repeti potest, quod hi ambarum edi·
tionum loci lemmate neglegenter adscripto iuxta positi erant. Ceterum
versui 4 similem sententiam exhibent Eur. Hip. v. 448 sq.
- ² Comparatio cum stella item occurrit in Eur. frg. inc. 961 et

frg. adesp. 33.

 

