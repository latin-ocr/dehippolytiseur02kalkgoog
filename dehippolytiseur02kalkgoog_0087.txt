83

Libanus et AntilibanuS, ubi tura colliguntur' (cf. Serv. Verg.
Aen. I, 416).

Accuratius de fabulae antiquitate disserere huius loci non
est3 Alexandrinos poetas eam in primis illustrandam sibi pro-
posuisse, ut in qua illicitae Veneris cantandae occasionem ex-
optatissimam et discordium amoris affectuum depingendorum
invitamentum validissimum haberent, quis est, quin mecum con-
cludat? Accedit, quod Adonidis fata iis cordi certe fuerunt,
ut poetae bucolici ¹ et picturae Pompeianae² evincunt3 im-
primis denique in Aegypto eius cultus maxima veneratione
celebrabatur (cf. Greve l. l. p. 29). Itaque haud temere con-
icias in Hygini Myrrhae fabula 58 Alexandrinorum vestigia
latere, quoniam sequentem fabulam Battiadae artem et in-
genium spirare Knaack (l. l. p. 41) Wilamowitzium secutus
probavit. In Apollodori narratione solent quidem Panyasim
auctorem credere ⁸, temerario tamen iudicio; nam eius testimo-
nium antea exscriptum solito more in sola genealogia affertur.
Titulum denique indagatum, qui= Antonini Liberalis narratiun-
culae praefigendus sit, de Alexandrino aliquo. auctore tibi iam
constabit, praesertim curn de transformatione agatur et fabulae ’
quadraginta una, quas ille constipavit, fere omnes ab Alexan-
drinis auctoribus repetitae sint. Viginti autem duae e Nicandri
Heteroeumenis excerptae sunt (of. Schneider Nic. p. 42 sq.).
ltaque pronus fere sum in eam sententiam, ut eidem auctori
nostram fabulam deberi putem3 nam quod legimus in Schol.
Theocrit. V, 92: τήν ἀνεμώνην Νικανδρός φησιν ἐκ τοῦ Ἀδώ-
νιδος αἵματος φυῆναι fidem facit eum de Myrrhae fatis egisse.
De anemone autem Ovidius idem perhibet (v. 731 sq.‚ cf.
Greve l. l. p. 8), qui consensus non ita parvi aestimandus est,

 

¹ cf. Theocrit. Id. XV. Bion. ld. I, ubi (v. 91) Adonis Cinyrae
filius vocatur. Neque neglegendum Philostephanum Callimachi disci-
pulum Probo auctore, ut antea notavi, de Adonide egisse· (cf. Mueller
F. H. G. ΙΙΙ p. 31 frg. 14).

² Helb. no. 329 sq. Adonidis partum e Myrrhae arbore agnovit
Dilthey (Bullet. dell’ Inst. 1869 p. 158) in pictura Pompeiana Helb.
no. 1390 summa cum specie veri, quatenus delineatio parum accurata
(Raoul-Rochette mon. ined. T. 48) iudicium admittit.

⁸ Of. Kinkel frg. 25 p. 264. Funcke de Panyas. Halic. p. 60 sq.
Greve l. 1. p. 4. At Tzschirner (Panyasid. fragm. p. 49) recte nihil ad
Panyasim referendum esse statuit nisi Adonidis parentes.

