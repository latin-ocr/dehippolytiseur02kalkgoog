51

Velatum expilasse, ii secum reputent, ad quantum ambitum in-
terpolationem Coroniferi extendere debeant. Diodorus deinde
Asclepiadi simillimus in eo est, quod nutrice omissa amoris con-
fessionem paucissimis absolvit. Addit ¹ Phaedram Athenas re-
versam esse, ut privignum apud Theseum calumniaretur. Scaenae
translati0, quae tragoediae obstrepit, historicae verisimilitudini
convenit. Nam Theseus rex deversatus ille paucis tantum
diebus apud Pittheum — omittunt· nimirum compilatores Pal-
lantidarum necem — nonne Athenis imperii negotia recipere
debet? Sed contorta narrati0‚ quae sequitur, paullo altioris
indaginis est: Θησέως δὲ διστάζοντος περὶ τῆς διαβολῆς, καὶ
τὸν Ἱππόλυτον μεταπεμπομένου πρὸς τὸν ἔλεγχον, Φαίδρα
μὲν φοβηθεῖσα τὸν ἐξετασμὸν α’νεκρέμασεν ἑαυτήν, Ἱππόλυτος
δὲ ἁρματηλατῶν, ὥς ἤκουσε τοὶ περὶ τῆς διαβολῆς, συνεχύθη
τὴν ψυχήν, καὶ διὰ τοῦτο τῶν ἵππων ταραχθέντων κτλ. —-
Considera modo circa hanc rem historico difficultatem omnem
verti, quomodo Neptunum horridi monstri machinatorem et
Hippolyti exsecrationem, ut quae mortem pragmaticae rationi
repugnantem inferat, expungere possit. Itaque Theseus animi.
pendet² et res in eo est, ut Hippolytus arcessatur; tum Phaedra
Hippolyti instantem defensionem verita, cui Theseus fortasse
fidem habiturus sit, morte voluntaria rem conficit. At Hippo-
lytus patri se purgans omnino non producitur, quia eum tum
iam oportuit de novercae calumniis certiorem fieri, quae postea
quasi λύσσης munere funguntur. Ex quibus omnibus tibi ne
unam quidem tragoediae scaenam effingere contingat. Immo
Diodoro eundem similemve archetypum atque Asclepiadi praesto
fuisse, quem suo Marte historicae rationi accommodaret, vel
inde apparet, quod apud utrumque ratio desideratur, qua ἡ δια-
βολὴ φανεροὶ γίγνεται. Diodorus autem etiam accuratius altero
describit Euripidis versum 1310 modo allatum in his: Φαίδρα
μὲν φοβηθεῖσα τὸν ἐξετασμόν aptans eum quidem suo proposito ⁸.

 

¹ Καὶ ἐπανελθοῦσαν εἰς τὰς ’θήνας εἰπεῖν (sc. φασί) τῷ Θησεῖ,
διότι ἐπεβάλετο Ἱππόλυτος αυτῇ μιγῆναι.

² Hoc in ulla unquam tragoedia locum invenire potuisse antea
negavi.

⁸ Praeclarum affinitatis exemplum, quae Diodoro cum historia
Asclepiadis nomine ornata intercedit, Schwartz (1. l. p. 452 sq.) attulit,

