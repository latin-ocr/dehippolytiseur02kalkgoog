90

Myrrhae fabulae item recognoscitur in Nyctimenes fabula, quam
unus Lactantius (Stat. Theb. III, 507) uberius narrat: ‘Nycteus
Aethiopum rex felix, si nunquam pater fuisset ¹, filiam habuit
Nycteam nomine, quae, eum scelerato amore patrem diligeret,
amorem suum nutrici confessa est, infandumque petivit auxi-
lium. Ea eum mentita esset domino suo Nycteo a quadam illum
extranea diligi virgine ², impetravit ut filiae suae imprudens
uteretur amplexibus, Sero illi cognitum facinus statuit vindi-
care. Quapropter agnitam inter ipsos amplexus filiam cum
voluisset exstinguere, illa Minervae imploravit auxilium, cuius
protectione periculo est erepta versaque in avem, quae ex con-
scientiass commissi facinoris diei fugit aspectum et Minervae
tutelae dicata est. Alii dicunt filiam Proeti fuisse, patrisque
vim timentem aufugisse, quam Minerva mutavit in noctuam ³.
Similitudo cum Myrrhae fabula tam perspicua est, ut verbis
non amplius opus sit. At Ovidii distichon, ut quod demonstret
iam Alexandriae has heroinas tanquam ,in contentionis iudicium
vocatas esse, adponatur Ib. 357 sq.:
filia si fuerit, sit quod Pelopeia Thyestae,
Myrrha suo patri, Nyctimeneque suo ⁴. ,

Ad extremum de controversia, quem auctorem Ciris poeta
maxime secutus sit, pauca subtexam neeesse est, quia Rohde eam
tam certa ratione, ut a vero paene non discreparet, dirimere
posse sibi visus est (l. l. p. 93. 3). Omnibus enim testimo-
niis sub uno conspectu positis expensisque discrimen agnovit in
ἐ tribus maxime rebus; quarum cum in duabuS, quod Scylla.
Minois iussu ad navem adligetur et postea in avem mutetur,
Ciris cum Parthenio ἐν ταῖς Μετιιεμορφώσεεσιν5 conspiret, Heynii

 

¹ Of. Ov. Met. X, 298 sq.: ‘ qui, si sine prole fuisset, inter felices
Cinyras potuisset haberi’. —

² Plutarchus de Myrrhae nutrice Cinyram adeunte narrat l. l.:
ἔφη γὰρ γείτονα παρθένον ἐρᾶν αὐτοῦ κτλ. (cf. supra p. 80).

⁸ ‘ex conscia' Lindenbrog.

⁴ Tangit praeterea hanc fabulam per totam notissimam Lesbon
Ovidius Met. II, 589 sq. Ceterum cf. Lact. Ov. Met. ΙΙ f. 9. Serv.
Verg. Georg. 1, 408. —— Nyctimenes pater ab Hygino (f. 204. 258) Epo-
peus vocatur.

⁵ Euanthius ad Dionys. Perieg. 420 et senona. ef. Mainake Anal.
Alexandr. p. 270 sq.

 

