100

dium in Phaedrae epistula fingenda exornandaque aliqua certe
ex parte illorum imitatorem se praestitisse ¹, et Choricium in
ecphrasi varianda colorandaque totum se ad Alexandrinum fa-
bulae amatoriae schema composuisse, quam non iam dubitabis
ipsis Hippolyti et Phaedrae nominibus decorare. - Ad extre-
mum varios affectus observa, quibus Manto post repulsam ra-
pitur, eosque omnes huc erumpentes, ut acriter excandescat in
ultionem iuvenilis fastus, qui erat infestus prioris Phaedrae ani-
mus. Simul Ovidii memoria cuique animum tanget causam,
qua Phaedra privignum pessum dederit, cum dubitatione ita
significantis Met. XV, 503: ‘indiciine metu magia, offensane
repulsaeP'2

Quam nulla autem religione veteres fabulatores soliti
sint eandem narrationem mutatis nominibus instaurare, Par·

 

¹ Non raro epistulae amatoriae fabulis romanensibus intermiscen-
tur; ergo ne cessemus in Alexandrinorum et recentiorum scriptorum
scriniis Ovidii exemplaria indagare, licet ille peculiare Heroidum epi-
stularum opus novaverit (cf. Art. Am. 111, 346). Velut Chaereas lit-
teras ad Callirrhoen exarans a Charitone (IV, 4. Herch. 11 p. 78) sic
describitur: Χαιρέας -— ἤθελε γράφειν, ἀλλ’ οὐκ ἐδύνατο δακρύων ἐπιρρεόν-
των καὶ τῆς χειρὸς αὐτοῦ τρεμοὺσης. Naso scribentibus heroinis lacri-
marum rivos manantes libenter affingit (Her. 111, 3. VII, 1853 cf. XI,
3 sq.). Propertii autem Arethusa illud acumen Alexandrinum integrum
in suam rem convertit V, 3. 3 sq.:
siqua tamen tibi lecturo pars oblita derit,
haec erit e lacrimis facta litura meis:
aut siqua incerto fallet te littera tractu,
signa meae dextrae iam morientis erunt.
Deinde e re erit Paeonem Amathusium, incertae quidem aetatis scrip·
torem, laudare, utpote qui Plutarcho auctore (Thes. c. XX) narrarit
maestae Ariadnae in Cypro insula relictae mulieres indigenas litteras
obtulisse fictas velut a Theseo ad eam missas (γράμματα πλᾳστὰ προς-
φέρειν, ὡς τοῦ Θησέως γράφοντος αὒτῇ). En habes herois epistulam!
Phaedrae autem epistula Ovidiana eo differt a reliquis — nam de Pa-
ridis (XVI) et Acontii (XX) epistularum auctore ambigitur ——, quod in
ea puella amato iuveni amorem declarat et eum exorat, ut sibi sui co-
piam faciat. Choricium igitur in hac quaestione noli parvi pendere.
² Cf. supra p. 59, quo loco provocare potui ad Euripidis Hip-
polytum de novercae crimine ambigue loquentem v. 1032 sq.:
sl δ’ ἥδε δειμαίνουσ’ ἀπώλεσεν βίον,
οὐκ οἶδ’· ἐμοὶ γὰρ οὑ θέμις πέρα λέγειν.

N

