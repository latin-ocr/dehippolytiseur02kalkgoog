25

prorsus necesse est ad unum quidque singillatim referre, quod
ex paucorum fragmentorum comparatione universe emergit:
Euripidem, cum totam fabulam retractaret, non tantum emen-
daret ac perpoliret, etiam in similibus his scaeniS, cum quibus
fragmenta comparationem admittunt, alia alteram editionem
forma induisse. Componas modo frg. 442 aperte ex Thesei cum
filio altercatione sumptum cum versibus Coroniferi 925 sq. et

 

amant repetere, ‘quod fastidiosius antea ipse spreverit adulescens vir-
gove amantes atque Cupidinis Venerisque potestatem eluserit’‚ ut Dilthey
de Call. Cyd. p. 43 animadvertit. Itaque Propertius primum Cynthiae
laudes canens ita 1, 1. 32 ‘tum mihi constantis deiecit lumina
fastus' (cf. Ι, 7. 25 sq.) et Racinii Phaedra insolenti fastu quocunque
modo potest in privignum saevit, antequam amorem fateatur. Heine:
‘sie sahen sich an so feindlich; und wollten vor Liebe vergehn'.
Goethe (Gretchen): ‘ Und segnet mich und that so gross, und bin nun
selbst der Siinde bloss’. Sed plus etiam abest, ut versus Ovidiam' 7 sq.:
ter tecum conata loqui, ter inutilis haesit
lingua, ter in primo destitit ore sonus

me commonefaciant trium graduum distinctionis, quibus tragica Phaedra
v. 392 sq. conata sit coercere amorem, ne detegatur3 cum alia Ovidii
exempla probent propter numerum ternarium nihil reconditi anquiri
debere. Cf. Met. XI, 419: ‘ter conata loqui, ter fletibus ora
rigavit'. Nimirum hoc numero impare poeta gaudet (cf. Amor. ΙΙΙ,
6. 69. Her. XIV, 45. Met. ΙΙ, 270. Χ, 452. XIV, 387) praeeuntibus
Alexandrinis (cf. Apoll. Rhod. Arg. 111, 654. callimach. hymn. i. Cer.
13. 15. frg. 189 Schn.). Altius hoc repeti potest3 Pindarus enim pau-
corum verborum argumentationem significans canit: τρία ἔπεα διαρκέσει
(Nem. Vn, 48. 70). Aristophanis Pheidippides baronem se fuisse in-
dicat: 01'115' ἄν τρί’ εἰπεῖν ῥήμαθ’ οἶός τ’ ἦν πρὶν ἐξαμαρτεῖν (Nub.
1402); unde Latinum proverbium ortum: tria verba non potest
iungere (Sen. Ep. 40. 9. Cf. Apocol. 11. 3. Martial. VI, 54. 2). Euri·
pides: τρεῖς εῑσὶν ἀρεταί (frg. 219, ef. frg. 287). Schiller: ‘Drei Worte
nenn’ ich euch inhaltsschwer'. Eodem pertinent tres Propertii libelli,
quos in pompa Persephonae dona afferri vult (111, 13. 25 Η.). De vo-
cibus τρίςμακαρ et similibus cf. Suet. ed. Reiffersch. frg. 175 p. 455.
Notum autem est numerum ternarium τέλειον fuisse (cf. Schol. Theocr.
H, 43. V, 18. 30. Jahn Arch. Beitr‘age p. 125). - Denique vix est,
quod moneam Ovidianam puellam in seelera utique pronam esse, qui
mores Phaedrae in servata fabula non sunt3 nihil illa de futura morte
vaticinatur, ut reliquae heroinae (cf. Dilthey. 1.1. p. 117). Quod priori
Phaedrae prorsus accommodatum est, quippe quae ad satiandam libi-
dinem unice promptissima de morte nondum cogitet, abhorret ab al·
tera moderatiore mortem semper in ore habente.

