31

Leo existumavit. Idoneus auctor rursus Ovidius est Euripidem
talia non neglexisse3 nam Phaedra scribit v. 87:
’ Quid iuvat incinctae studia exercere Dianae
et Veneri numeros eripuisse suos? ¹.
Nutrici igitur in hunc modum argumentanti iure adscribemus
frg. 431: ’
οἳ γὰρ Κύπριν φεύγοντες ἀνθρώπων ἄγαν
νοσοῦσ’ ὁμοίως τοῖς ὄὶγαν θηρωμένοις.
Deinde non praepropere coniectare videor Aristophanis Ἄδικον
voluptatum blandimenta vividis coloribus depingentem hasce
nutricis artes cavillando respicere Nub. v. 1071 sq:
σκέψαι γάρ, ω μειράκιον, ἐν τῷ σωφρονεῖν α’παντα
ἅνεστιν, ἡδονῶν θ’ ὅσων μέλλεις ἀποστερεῖσθαι,
παίδων, γυναικῶν, κοττάβων, ὄψων, πότων, καχασμῶν.
Subaudisne lenam pudicitiae insidiatorem caelibem iuvenem
in gaudia vini Venerisque illicere conantem (Sen. v. 444 sq.)?
Nam haud fortuito stuprator ille incidit in τὸ σωφρονεῖν, Hip-
polyti propriam virtutem. Consimiliter autem atque ille
procedit ad naturae necessitatem (τὰς τῆς φύσεως ἀνάγκας
v. 1075) nutrix pergit Sen. v, 451 sq.: ‘propria descripsit deus
Officia et aevum per suos duxit gradus’ e. q. s. 2. ’Ἀδικος
denique moechantem ad Iovem provocare iubet v.1080‚
quem Phaedra laudat apud Senecam v. 187, nutrix apud Euri-
pidem v. 453. Perorat ille v. 1082: καίτοι σύ θνητὸς ὢν
θεοῦ πῶς μεῖζον ἂν δύναιο ,· ut nutrix Eur. Hip. 474 sq.: οὐ γὰρ
ἷίλλο πλήν ὕβρις - τάδ’ ἐστι’, κρείσσω δαιμόνων εἶναι θέλειν.
Ornamenta quidem huius loci, quae ad vulgarem popularemque
Romanorum sensum accommodata sunt, ut agrestis vitae ac
venationis gaudia fuse descripta et aureae aetatis felicissimam
condicionem tumida quadam loquendi profluentia exornatam,
Senecae officinae non gravate largior, praesertim cum ad versi-
colorem illius aetatis descriptionem tragico poetae elegiae-us
Ovidiuscolores mutuos dederit⁸; quamvis huius generis pigmenta

ί

 

¹ Si Seneca hunc ipsum Ovidii locum ante oculos habuisset, certe
non lepidam, quam ille adnectit, sententiolam neglexisset:
Quod caret alterna requie, durabile non est3
haec reparat vires fessaque membra novat.
² Phaedra item τὰ ἀναγκαῖα praetexit frg. 436.
⁸ Easdem sententias invenies Ov. Amor. 111, 8. 35 sq. Sed praeter

