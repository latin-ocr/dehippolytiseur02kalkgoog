36

καὶ κατηγορίας ἄξιον (Arg. Eur. Hip), non dubito. At Hippo-
lytus ira effervescens stringit ensem, mortem minatur. Tunc
Phaedra v. 710: ‘Hippolyta nunc me compotem voti facis' e. q. s,
His omnibus Musam vere tragicam et Graeco poeta dignam ad-
spirasse vel is, qui sensibus alienatus est, sentire debet¹. In
Hippolyti autem iracundia ,ablati deprecationibus introitus v,
671 sq. componi potest cum Eur. Hip. 601 sq. et Sen. v. 715 sq.
cum Eur. v. 6533 quamvis in furore erumpente immoderate
depingendo rhetor grassatus sit.

Iam vero filum fabulae restaurandae, quatenus id hocloco
fieri potest, pertexere conveniat. Poeta Romanus nodum nectit
gladio, quem Hippolytus abicit v. 714, nutrix arripit pignus
sceleris v, 730, Phaedra marito commonstrat ad stupratorem
coarguendum v, 896 sq. Cum verisimile sit Aegeum in Euri-
pidis cognomini fabula filium signis sui generis agnovisse, quae
in capulo gladii eburno , ut Ovidius dicit, videret2, nescio an
poeta Romanus Graeci auctoritatem amplexus sit, cum hunc
ipsum gladium actioni illigandum curaret. Quam opinionem ’
alio loco stabiliam.

Theseum apud Euripidem quoque ab inferis redisse -- in
qua re olim falso ad frg. 446 provocare solebant -- Leo iam
probavit (l. 1. p. 179). Nam si Plutarchus l. 1. Phaedram mariti
παρανομίας exagitasse refert, his nihil aliud significari, quam
‘ stupra et illicitos toros‘ quos ‘miles audacis proci‘ in Acheronte
quaerat, Senecae verba v. 91 sq. arguunt. Itaque, cum Ovidii
Phaedra hine obiurgandi initium capiat v. 109 sq.:

Tempore abest, aberitque diu Neptunius heros:
illum Pirithoi detinet ora sui
mihi quidem dubium non est, quin poeta idern iter in animo
habeat, licet Phaedram ita scribentem faciat, tanquam accurate
definire nequeat, quo maritus profectus sit3 intellegenti lectori

 

¹ Diverbium hoc singulis partibus arte inter se cohaerentibus
artificiosius progreditur, quam apud Racinium, qui Phaedram ultro se
morti offerentem fingit. Summam igitur laudem, qua Gallorum poeta
propter egregiam totius scaenae gradationem ornari solet (cf. Lessing
vol. IV p. 245 Lachm), maiore iure Graeco exemplari impertias.

² Met. VII, 422 ef. Welcker l. 1. p. 732. In Thyestis quoque fa-
bula gladius recognoscendi signo fungitur secundum Hyginum f. 88.

